---
title: "Learn More"
date: 2018-06-15T01:16:39+02:00
draft: false
---

*Zoektocht naar de meest effectieve manieren om goed te doen*

De zoektocht naar de manieren om zoveel mogelijk goed te doen, heeft al veel inzichten opgeleverd. Vanzelfsprekend worden ook telkens nieuwe inzichten verworven. Mocht je zelf geïnteresseerd zijn in deze zoektocht, of er zelfs aan willen bijdragen, dan zijn [deze](https://www.effectivealtruism.org/articles/introduction-to-effective-altruism/) en [deze](http://concepts.effectivealtruism.org) website goede startpunten. Daarnaast is er tijdens de evenementen van EA-Groningen altijd ruimte om met gelijkgestemden van gedachten te wisselen. Heb je een specifieke vraag, of spreek je liever eens persoonlijk met iemand van EA-Groningen af, stuur dan een e-mail naar info@eagroningen.org.

*Doneren*

Mocht je willen doneren aan de meest effectieve goede doelen, dan kan onderstaande je daarin op weg helpen:

- [GiveWell](http://www.givewell.org): Doet onderzoek naar de effectiviteit van doelen die werken aan armoede- en ziektebestrijding
- [Animal Charity Evaluators](http://animalcharityevaluators.org): Doet onderzoek naar de effectiviteit van doelen die werken aan het voorkomen van dierenleed
- [Effective Altruism Funds](https://app.effectivealtruism.org/funds): Vier donatiefondsen gemanaged door experts uit de EA-gemeenschap; Global Development, Animal Welfare, Long-Term Future, Effective Altruism Community

Voor een gesprek over de meest effectieve doelen, kun je altijd bij EA-Groningen terecht. Kom bijvoorbeeld eens naar één van onze evenementen, of stuur een e-mail naar info@eagroningen.org.

*Een EA-carriere*

We besteden ontzettend veel tijd aan onze carrière, zo’n tachtigduizend uur. Door de juiste carrièrekeuzes te maken kun je ontzettend veel verschil maken. Zo kan je onderzoek doen, beleid vormen, of een effectieve organisatie oprichten of managen. Mocht je geïnteresseerd zijn in een carrière met een zo groot mogelijke impact, dan is [80,000 Hours](http://80000hours.org/) geschikt voor uitgebreid en gedetailleerd advies. Voor specifieke vragen, een groepsworkshop of individueel advies kan je ons een e-mail sturen (info@eagroningen.org). 

*Evenementen van EA-Groningen*

EA-Groningen organiseert verschillende evenementen, zoals lezingen, meetups, workshops en borrels. Deze worden op [Facebook](http://www.facebook.com/groups/EffectiefAltruismeGroningen) en [Meetup.com](http://www.meetup.com/Effective-Altruism-Groningen) aangekondigd.

*Boeken*

EA-Groningen heeft een bibliotheek met boeken die een relatie hebben met effectief altruïsme. Wil je één van onderstaande boeken van ons lenen, stuur dan een e-mail naar info@eagroningen.org.

- Effectief Altruïsme - Peter Singer
- Doing Good Better - William MacAskill
- 80,000 Hours - Benjamin Todd
- Altruïsme: de kracht van compassie - Matthieu Ricard
- The Life You Can Save - Peter Singer
- How to Create a Vegan World - Tobias Leenaert
- Superintelligence. Paths, Dangers, and Strategies - Nick Bostrom
- Thinking, Fast and Slow - Daniel Kahneman
- Global Catastrophic Risks - Nick Bostrom & Milan Cirkovic
- The Origins of Happiness: The Science of Well-Being Over the Life Course - Clark, Ward, Layard, Layard, & Flèche
- Morality, Foresight, and Human Flourishing: an introduction to existential risks - Phil Torres